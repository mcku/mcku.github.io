---
title: Kurumlarda bilgisayarlı görme uygulamaları
layout: post 
categories: [Bilgisayarli görme]
--- 


<p>Bilgisayarlı görme, gündelik hayatımızın bir parçası haline geldiğinde adı belki değişir, ama şimdilik ‘bilgisayar’
  kelimesiyle birlikte anılmakta. Bilgisayarların son otuz yıldır hayatımıza ne kadar da çeşitli yenilik getirdiğini
  hatırlarsak, bilgisayarlı görmenin getireceği değerleri anlayabiliriz. Üstelik günümüzde, neredeyse herkesin cebinde
  kameralı, android (linux) veya ios (bsd) bilgisayarlar taşınmakta. Bu öyle bir esneklik getiriyor ki, bilgisayarlı
  görme kavramı artık tablete kadar inebilir.</p>

<p>Görme, görüntüdeki şekillerin, geometrik ilişkilerin bir nevi yorumlanması neticesinde bir algıdır aslında.</p>

<p>Bizim çıkış noktamız, müze, sergi alanları, fuar gibi yerlerde olabileceği gibi, genel olarak ofislerde de
  bilgisayarlı görme ile bir zengileştirilmiş algı oluşturmak. Artırılmış gerçeklik gibi, ama odaklandığımız konu
  objelerin algılanması, davranışların algılanması. Bizim çıktımız, tuvalimiz bir OpenGL grafik penceresi değil, tam
  tersine, girdi olarak kullanıyoruz grafik yeteneklerini ve bilgisayarlı görmeyi. Böylece kurumsal iş uygulamalarında
  yeni girdi boyutları elde edebiliriz.</p>

<p>Nasıl mı? Bir örnekle açıklayalım. Bir kamera, önünden geçenleri görür, bu kameraya bağlı bir bilgisayar ise
  görüntüleri değerlendirir, analiz eder, çeşitli aksiyonlar alır. İşte bu. Bilgisayarın içindeki yazılımın,
  kurumunuzdaki IT ve kurumsal yönetim yazılımlarınıza entegre olduğunu hayal edin. Güvenlik kameralarınızın analizinin
  ötesinde, daha genel uygulamalar düşünün. Kiosk uygulamaları gibi mesela. İnsan bilgisayar iletişimi gibi ama modern
  cihazlarda ve en çok da mobil akıllı telefonlarda ve tabletlerde, selfie çektiğimiz kameralarda. Kameraların sayısını,
  yerlerini ve çeşitliliğini artırdığımızda konu büyük veri segmentine taşacaktır. Sorun değil, zaten büyük verinin ilgi
  alanına giriyor görme mevzuları.</p>

<p>Robot dünyasında ise görme başlı başına bir ana araştırma alanı olmuş durumda fakat robotların mekanik ve
  hareketleri, öğrenme sorunları gibi konulardan sıra gerçek ihtiyaçların karşılanmasına gelmiş mi emin değiliz.</p>

<p>İşte tam bu noktada hem robotları, hem kurumsal sınıf mobil uygulamaları, hem de görmeyi, bütünsel bir yaklaşımla ele
  alıp innovatif çıktılar sunan bir yaklaşıma ihtiyaç olduğunu düşündük. İlk olarak bir robot platformu üzerinde,
  insanları algılayan ve iletişim kuran bir prototip geliştirdik. Aynı zamanda kurumsal yazılımlarla entegre olabiliyor
  ve istenildiği gibi geliştirilip uygulama alanı genişletilebiliyor.</p>

<p>Konu geniş ancak bir o kadar da kendi içinde çapraz sinerji oluşturmaya müsait ve aynı zamanda eğlenceli. Meraklı ve
  ilgili, sorumluluk sahibi her yaştan geliştiricilerle tanışmak, deneyimlerimizi konuşmak, işbirlikleri kurmak temel
  arzumuzdur.</p>