---
layout: post
title: "Elasticsearch köşesi"
date: 2015-09-10 12:00:00 +0300
categories: [Elasticsearch, Big data]
---

Bugünlerde, yıllardır beklediğimiz dönüşümün sinyallerini almaya başladık. Birçok kurum, bulutta yaşanan dönüşümün benzerini big data’da yapmaya hazırlanıyor. Böylece inanılmaz bir kapasite artışı gerçekleşecek.

Başta finans, telekom gibi sektörlerde IT stratejilerinin riskten kaçındığı, denenmiş ve oturmuş teknolojileri tercih ettiği bilinen bir gerçek. Tam da bu noktada big data (yazının geri kalanında büyük veri diyeceğim) çözümlerinde önemli bir algı eşiğinin aşıldığını gözlemlemekteyiz. Konvansiyonel 3 katmanlı uygulama yapısının terkine gidecek süreç, aynı zamanda ETL süreçlerinin ve konvansiyonel DWH yaklaşımının yavaş yavaş sonuna geldiği anlamını taşıyor.

Önemli değişimlerin yaşandığı bir dönemdeyiz. Son 20 yıldır, client-server, yani istemci-sunucu şeklinde çalışan web mimarisinin doğal bir sonucu olarak yaygınlaşan, son yıllara kadar ciddi olarak sorgulanmayan 3 katmanlı uygulama mimarisi, artık ölçeklenebilirlik açısından gebe olduğu darboğazlar kaçınılmaz hal aldığından son günlerini yaşıyor. Bugün yapılacak hiçbir IT yatırımı konvansiyonel mimari ile kurgulanmış olmamalıdır. Bugünü bir milat kabul edip, büyük veri mimarisine yönelerek geleceğe yatırım yapma zamanıdır.

Büyük veri yolculuğuna Elastic ile başlayın!

Başlangıç için Elastic ile bir deneme yapmanızı öneririm. Elastic, verinin büyüdüğü, büyüme riskini taşıdığı her alanda kullanılabilecek, esnek, açık kaynak ölçeklenebilir bir platform. 2012 yılında ortaya çıkmasına rağmen, geçen üç yılda popülerlik ve kullanım yaygınlığı açısından büyüyerek inanılmaz bir yol katetti. Öyle ki, bugün finans sektöründe <a href="http://goldmansachs.com">Goldman Sachs</a>‘tan tutun <a href="http://fico.com">FICO</a>‘ya, kurumları işgal ettiğini söyleyebileceğimiz, çok yaygın kullanımda.

Elastic sizi heyecanlandırmış olabilir, hemen daha fazla bilgi almak isterseniz <a href="http://elastic.co">Elastic sitesini</a> ziyaret edin.

Elastic ile ilgili bu köşede yazılarımızı sürdüreceğiz inşallah. Daha fazla bilgi için iletişime geçebilirsiiz.

